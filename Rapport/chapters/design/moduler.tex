\section{Moduler}
\label{sec:moduler}

Moduler defineres, i denne rapport, som logisk grupperede funktionaliteter og modeller i løsningen. Hvert modul skal være uafhængigt af andre moduler, og udelukkende håndtere ét enkelt ansvar. Et login modul skal derfor ikke have ansvaret, for at oprette en ny bruger. I stedet vil et dedikeret modul, til at oprette nye brugere, være favorabelt. Hvis hvert modul kun har ét ansvar, kan moduler nemmere genbruges i andre sammenhænge, eller udskiftes efter behov.

\begin{figure}
  \centering
  \includegraphics[width=\textwidth]{moduler-diagram.pdf}
  \caption{Overordnet oversigt over moduler i løsningen og deres relationer.}
  \label{fig:mod}
\end{figure}

På \cref{fig:mod} ses en oversigt over implementerede moduler og deres relationer. Modellerne, som benyttes i modulerne, er beskrevet i \cref{sec:klasse_design}. Hvert enkelt modul importerer de klasser der skal bruges. Som en del af et modul, kan der indgå \enquote{views}, der håndterer brugergrænsefladen. \enquote{Views} er beskrevet i \cref{sec:wpf}. Udover \enquote{views}, består et modul også af \enquote{controllers}, der styrer modulets funktionalitet overfor modellerne, samt eventuelle støtteklasser til disse.

I billedforklaringen, på \cref{fig:mod}, forstås \enquote{Fokus}, som brugergrænsefladens fokus. Det vil sige det brugeren har visuelt fokus på. Hvis brugeren eksempelvis klikker på \enquote{Ny gæst} i Loginmodulet, vil gæsteoprettelsesmodulet modtage det visuelle fokus, og brugeren kan nu interagere med dette. I billedforklaringen nævnes også \enquote{Data}. Med dette forstås det, at arbitrær data sendes i pilens retning. Eksempelvis kan data være et C\# metodekald, eller et C\# objekt der sendes rundt mellem moduler. \enquote{Data \& Fokus} repræsenterer scenarier, hvor der både sendes \enquote{Data} samt at \enquote{Fokus} ændres.

På \cref{fig:mod} kategoriseres nogle moduler som værende \enquote{Adgangskrævende funktioner}. Dette betyder, at disse moduler kun kan benyttes af validerede brugere. Hvis en bruger ikke er logget ind gennem loginmodulet, eller ikke har de nødvendige brugertilladelser, kan brugeren ikke benytte sig af disse funktioner.

Eksterne moduler, er moduler som ikke nødvendigvis er en direkte del af softwareløsningen. Dette er blandt andet hardware moduler.

I den fulde løsning skal flere moduler implementeres, hvis funktionaliteten af løsningen skal øges. De beskrevne moduler er tænkt som en grobund for efterfølgende moduler.

I de følgende afsnit er alle de implementerede moduler beskrevet ved modulets funktionalitet, brugen af andre moduler og hvordan modulet overordnet er implementeret.

\input{chapters/design/moduler/persistenslag.tex}
\input{chapters/design/moduler/login.tex}
\input{chapters/design/moduler/styringsmodul.tex}
\input{chapters/design/moduler/brugerinformation.tex}
\input{chapters/design/moduler/guestcreator.tex}
\input{chapters/design/moduler/kort.tex}
\input{chapters/design/moduler/search.tex}
\clearpage
\input{chapters/design/moduler/forside.tex}
