\chapter*{Forord}
Denne rapport er udarbejdet af gruppen SW2A405a som P2 projekt på Aalborg Universitet.

Gruppen sender et stort tak til vores vejleder Brian Nielsen, samt til kasserer Peter Hinrup, havnefogden Per Jensen fra Vestre Baadelaug, samt Dorthe Carøe fra Sejlklubben Limfjorden for to informative interviews.

Med rapporten er vedlagt en CD, som indeholder transskribering af interviews. På CD'en findes også kildekoden til vores C\# program. Kildekoden kan derudover findes på \url{https://github.com/zanderdk/P2}.

Ifølge studieordningen skal der udarbejdes et større program af høj kvalitet. Det er også et krav at programmet skal skrives i det objektorienterede programmeringssprog C\#. C\# er oprindeligt lavet af Microsoft og bruges primært på operativsystemer i Microsofts Windows serien. Derfor laves løsningen, som et Windows program, i Microsoft Visual Studio. Til programmet er også lavet en simpel brugergrænseflade.

\section*{Læsevejledning}
Til rapportens kildehenvisninger bruges Vancouver-metoden også kaldt nummer-metoden. Kildehenvisningerne er nummererede i kantede parenteser. Alle bibliografiske oplysninger er medtaget i litteraturlisten i slutningen af rapporten, hvor de optræder ved siden af det respektive citationsnummer. Ved kilder der findes online er der så vidt som muligt tilføjet en url. Figurer og tabeller vil være nummeret efter kapitler, således at den første figur i kapitel 3 hedder figur 3.1, den næste 3.2, osv.	

Rapporten er opsat i \LaTeX{} og er beregnet til udskrift på papir med duplex. Marginer er lavet med dette i tankerne, og kan derfor fremkomme lidt unaturlige hvis rapporten læses fra en skærm.
