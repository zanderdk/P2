%!TEX root = ../Master.tex
\section{Fokusområde} % (fold)

I forbindelse med analysen af projektets kontekst, blev der foretaget et interview med kassereren i Vestre Baadelaug, Peter Hinrup, og sekretæren i Sejlklubben Limfjorden, Dorthe Carøe. Formålet med interviewet var, at få et indblik, i hvordan en sejlklub, og dertilhørende havneadministration, er bygget op. Herunder hvilke administrationsopgaver der eksisterer, hvordan disse håndteres, og eventuelle problemstillinger herved.

Interviewet resulterede i et generelt indblik i miljøet, der eksisterer i Vestre Bådehavn og Skudehavnen, samt miljøet blandt alle lystbådehavne i samarbejdet Aalborg-Nørresundby Fritidshavne (ANF). Derudover gav interviewet en god forståelse af Vestre Baadelaug som organisation, især med hensyn til de administrative dele af bestyrelsen, og demografien som udgør medlemmerne.

Store dele af analysen vil blive begrundet i udtalelser fra interviewet. Interviewet gav indblik i Vestre Baadelaugs nuværende IT-system, Navision. Systemet var, ifølge de interviewede parter, velfungerende, og dækkede deres behov. En beskrivelse af systemet følger nedenunder. 

\subsection{Nuværende IT-system} % (fold)
\label{sub:nuv_it_system}

Navision er et regnskabsprogram, der i dag er kendt som Microsoft Dynamics NAV. Det blev oprindeligt udviklet af Jesper Balser, Torben Wind og Peter Bang i 1984. Siden da har det haft forskellige navne. I 2002 blev virksomheden bag programmet opkøbt af Microsoft, der integrerede det i deres Microsoft Business Solutions program \cite{visiondata}.

Programmet samler en virksomheds administration i en grafisk brugerflade, der gør det enkelt at manipulere data, som for eksempel medlemmer, materialer og økonomi. Navision er designet til at kunne håndtere alle typer virksomheder, og kan skræddersyes efter behov. Dette sker ved besøg af timelønnet programmør.

Et problem med Navision er ifølge Vestre Baadelaug, at man ikke kan lave en regning og sende denne via e-mail \cite{int_vb_sl}. Dette kan dog som tidligere nævnt udbedres, ved betaling til en supporterende leverandør af Navision.

\subsection{Afgrænsning} % (fold)

Ud fra interviewet med kassereren blev det konkluderet, at det vil være svært at forbedre Vestre Baadelaugs IT-system. Et andet system, der blev brugt på havnen, var havnefogedens system. Kassereren udtaler følgende om systemet: \enquote{Havnefogeden holder styr på alle disse informationer, på sin egen måde, ved en kuvert eller andet} \cite{int_vb_sl}. Da det ikke virker til, at havnefogeden har et overskueligt eller dokumenteret system, blev der foretaget et interview med havnefogeden.

Fokus i problemanalysen vil være på administrationen af bådpladser i en havn. Dette inkluderer både havnefogdens arbejdsopgaver, håndtering af bådlejepladser og medlemmer af havneklubberne.
% subsection Afgrænsning (end)
