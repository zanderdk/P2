\chapter{Konklusion}
\label{cha:konklusion}

I problemanalysen kunne vi påpege udfordringer og risici i forbindelse med implementationen af et nyt it-system til Vestre Baadelaug. Den største risiko var, at repræsentanterne fra Vestre Baadelaug ikke udviste interesse for et nyt it-system. Dette modsiger vi under refleksionen i \cref{sec:refleksioner}, og delvist i IoT \cref{sec:internet_of_things}, hvor vi mener at siden alt bliver digitaliseret, så er det en naturlig overgang Vestre Baadelaug skal igennem i fremtiden. Vi lavede en løsning, som vi vurderer til at være brugervenlig og funktionel, på baggrund af opfyldelsen af kravene til designet samt de fuldendte use cases.

Vi har igennem projektet arbejdet meget på programmets struktur, og forsøgt at finde en god løsning. Vi fik indblik i diverse arkitektoniske designmønstre, eksempelvis Model View Controller, og de har inspireret mange ændringer i strukturen, som har forbedret programmet men også givet os forståelse for god softwarearkitektur.

Et af målene med løsningen var at designe en model, der stemmer overens med en bådklubs administrative ansvarsområder indenfor både, bådpladser, medlemmer og gæster. Dette mål er blevet opfyldt tilfredsstillende, i betragtning af projektets begrænsede tidshorisont. En mere komplet løsning, ville inkludere en model for gæstebetaling og medlemskontingent. Vi mener at programmet er en løsning til de basale behov af en bådklubs administration. Et andet mål med programmet var, at implementere en platform til formidling af information omkring havnen i mellem havnefogeden, medlemmerne og gæsterne. Målet er opnået, da det er muligt for alle parter at se informationer om hinanden, såvidt de har de nødvendige tilladelser. Dette opnås ved hjælp af programmets kortfunktion samt søgefunktionen. En videreudvikling i denne retning, kunne indebære implementation af funktioner som realtids-beskeder.

Vi konkludere at løsningen opfylder de krav vi har stillet for at fungerende program, men trods dette er der massere af muligheder for videreudvikling af programmet. Projektet vil være interessant at fortsætte med, i et efterfølgende forløb. 