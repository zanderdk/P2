%!TEX root = ../Master.tex
\chapter{Indledning}
 \kanote{kilder mangler}

To af Danmarks største traditioner er foreninger og søfart \cite{moller1997}. Begge har spillet en stor rolle i Danmarkshistorien. Med traditioner som disse er en hel del søfartsforeninger blevet grundlagt langs de danske kyster. 

Foreninger, søfarts eller ej, er opbygget af medlemmer med en eller flere fælles personlige interesser. De fleste foreninger drives ved frivillig arbejdskraft, som folk giver i bytte for at kunne udleve deres interesse i fællesskab med andre. Nogle foreninger er små, og kan sagtens drives uden stor koordination. Men der findes også store foreninger, som råder over en masse medlemmer, dyre faciliteter eller måske et globalt netværk. I takt med at foreninger vokser, stiger behovet for administrationsarbejde. Nogle gange sker det i en sådan grad, at de frivillige, som påtager sig administrationsarbejde, ikke længere kan deltage i foreningen på niveau med et menigt medlem. Nogle gange skal de frivillige håndtere store mængder af foreningens likvide midler, hvilket ofte kan give anledning mistro og ønsker om mere kontrol med administrationen, fra foreningens medlemmer. Dette skaber igen mere behov for administration, og generalforsamlinger og budgetter og meget mere. Foreninger der administrerer faciliteter, har ofte behov for en grad af vedligeholdelse, til tider af en professionel grad. 

Alle disse faktorer af foreningsadministration er ofte langt fra den originale personlige interesse for foreningen. Af denne grund kan det være svært at finde frivillige til at administrere klubber.

De administrative opgaver indebærer ofte primært informations håndtering, eksempelvis medlemslister, tidsplaner og kontingenter. Systematisering af håndteringen af denne slags information, kan med fordel gøres ved hjælp af software. Hvis software laves og anvendes på en god måde, kan der bidrage til store optimeringer af arbejdsgange. Dette er et mål i de fleste foreninger, da det nedsætter krav til de frivillige, som så enten kan lave mindre arbejde, eller lave arbejde på andre områder.

Efter en kraftig stigning af privatejede lystbåde i 1960'erne og 1970'erne, er der blevet bygget mange lystbådehavne \cite{gyldendal_redaktionen_havn_2013}. De fleste lystbådehavne har en forening af bådejere tilsluttet, og flere steder er det nødvendigt at være medlem, for at kunne have hjemstavn i havnen \cite{int_vb_sl}.

I dette projekt vil muligheden for brugen af en softwareløsning undersøges i forhold til netop sådan bådklub i Aalborg. Bådklubben i fokus er Vestre Baadelaug, som blev stiftet i 1915 \cite{vb_historie}. Projektet vil munde i en løsning, som er tilpasset efter Vestre Baadelaug, men der stræbes imod en general anskuelse, som vil kunne adapteres af andre bådklubber.


\section{Initierende problem}
\label{initierende}
Projektet startede med et udgangspunkt i udlejning af både. Men det blev hurtigt klart at, der ikke var så mange klubber der lejer både ud, som forventet. I stedet skiftede fokus til administration af bådklubber. Projektets problemanalyse tager udgangspunkt i dette initierende problem:

\textit{Hvilke problemer opstår i forbindelse med administrationen af en bådklub og er der mulighed for at forbedre administrations arbejdet med en software løsning?}

For at undersøge dette vil der blive lavet interviews med flere repræsentanter fra bådklubber i Vestre Bådehavn. Laudon \& Laudon modellen benyttes til at sætte et IT system i kontekst. Ud fra problemanalysen vil der blive udarbejdet en problemformulering og lave et program der løser det formulerede problem.
