\chapter{Perspektivering}
\label{cha:perspektivering}

Løsningen, der er beskrevet i denne rapport, er udviklet baseret på vores erfaringer opnået ved interviews med Vestre Baadelaug. Løsningens primære funktionalitet er at skabe overblik. Dette kan Vestre Baadelaug, men også lignende organisationer, drage nytte af. Lignende organisationer kunne være idrætsforeninger, der udlejer deres faciliteter. Ligesom i Vestre Baadelaug, er her en administrativ problemstilling, i form af håndtering af foreningens ressourcer. Mange af elementerne i en løsning til en sejlklub, går altså igen i andre organisationer.

Hvis projektet skulle videreudvikles, kunne man arbejde på, at gøre løsningen yderligere generisk. På den måde vil den kunne anvendes af flere forskellige slags foreninger. Der er allerede meget i programmet, som kan genbruges i løsninger til andre foreninger. Eksempelvis er der allerede funktioner til at holde styr på medlemmer og deres tilladelser til funktionaliteter i programmet. Det er noget, som andre foreninger vil kunne udnytte i fremtiden. Løsningens brugergrænseflade er også delt op i separate faner. Hvis en anden forening har brug for en ny funktion, kan en ny fane nemt tilføjes, uden at det vil kræve en komplet revurdering af brugergrænsefladen.

Da Vestre Baadelaug ikke udlejer udstyr, blev det fravalgt, at skrive om udlejning af udstyr i forbindelse med denne løsning. Men det er stadigvæk interessant at se på udlejning, i forhold til brug i andre foreninger, da mange klubber ejer udstyr, som udlejes til medlemmers brug. Hvis man har aktiver der skal udlejes, er det godt at have et overblik over disse, for at kunne kontrollere lejeperioder og minimere tab. I den valgte kontekst er udlejning af bådpladser på årsbasis, så her er der ikke væsentlige problematikker ved kontrol af lejeperioder. Men hvis en squash-klub anvendte systemet til at registrere brug af banerne, kunne det være relevant med en tjek ind system, der målte hvor lang tid du anvendte banen, så du betalte for dit præcise brug.

\kanote{mangler overvejelser omkring miljø}
\frnote{skrive noget om at det ikke har den store samfundsmæssige konsekvens}
